Middeleeuwse  studies en bronnen

xxxvni

Een claer verlicht  man

Over  het leven en werk van Jan van Ruusbroec

(1293-1381)

onder  redactie van

E.P. Bos  en  G.  WARNAR

Hilversum
Verloren

1993

Deze bundel  kwam  tot stand  met subsidie van de Radboudstichting Weten-
schappelijk  Onderwijsfonds,  van  de stichting wijsgerig onderzoek  Nederland

(SWON) van  NWO en van  de Faculteit der  Wijsbegeerte  van  de

Rijksuniversiteit  Leiden

Omslag Ruusbroec-miniatuur: Koninklijke  Bibliotheek  Albert I Brussel

hs.19295-97,  fol.2 verso.

Copyright  Koninklijke  Bibliotheek Albert I, Brussel

ISBN 90-6550-255-6

© Uitgeverij Verloren, Larenseweg 123,1221 CL Hilversum

tel. 035-859856, fax 035-836557

typografie  Rombus, Hilversum
drukwerk Wilco, Amersfoort

brochage Meeuwis, Amsterdam

No  part  of  this  book  may  be reproduced  without  written  permission  from  the publisher

Inhoud

E.P. Bos/Geert Warnar  'Een claer verlicht  man'.  Ter inleiding

Geert Warnar

Het  leven  van  Jan  van  Ruusbroec:  Biografie  en
beeldvorming

Christoph Burger

De mysticus  Ruusbroec en  zijn kerk

Maarten J.F.M. Hoenen  'Een  godlec  ghevoelen  dat  boven  redene  es.'  Jan
van  Ruusbroec en  Albertus  Magnus: Mystiek en
filosofie

Frank Willaert

Ruusbroec als auteur

Th. Mertens

'Ghescreven  waerheit  blivet  staen.'  De  receptie
van  Ruusbroecs werken

literatuuropgave
over  de auteurs

7

13

31

47

59

73

83
93

.

RIJKSUNIVERSITEIT  LEIDEN

0737  2696

Gedeelte  van  een  allegorische  plattegrond.  Zie  ook p.  17.  (Houtsnede  uit  een  negentiende-eeuws  blok-
boek  van  Gielis  van  der Hecken,  Oxford,  Bodleian Library,  ms.  Douce 373, jbl.32 recto

Een  claer  verlicht  man

Ter inleiding

E.P.  BOS en  GEERT  WARNAR

Zeker  na  zijn  zaligverklaring  in 1908 heeft  het  de  mysticus Jan van  Ruusbroec
(1293-1381)  niet  aan  belangstelling  ontbroken.  Waarschijnlijk  is  geen  ander
Middelnederlands auteur zo vaak het onderwerp van herdenkingen geweest. Een
van de laatste activiteiten op dit gebied was een colloquium aan de Rijksuniversi-
teit Leiden dat  op 14 april 1993 werd gehouden ter gelegenheid  van  Ruusbroecs
zevenhonderdste  geboortejaar.  Aan  specialisten  uit  verschillende  historische
disciplines werd  gevraagd  hun  licht te laten schijnen over Ruusbroec, zijn  werk,
kerk, leer en levensloop. Hun  lezingen zijn  bewerkt tot de bijdragen  in dit  boek,
dat - naar wij hopen - een geschikte  introductie biedt op de mysticus en auteur
Jan van  Ruusbroec in een veelzijdige historische context.

Ter inleiding zullen wij in het  kort  de aard  van  deze  bundel  schetsen  in  het

licht van  de  stand  en mogelijkheden van het Ruusbroec-onderzoek.

Dat  Jan  van  Ruusbroec een  vooraanstaande  positie  in  de  Middelnederlandse
letterkunde inneemt, is even onomstreden  als dat  zijn  werk de grenzen van  de
literatuurgeschiedschrijving  overschrijdt.  Toen  Axters  in  de  vijftiger  jaren  zijn
Geschiedenis  van  de vroomheid  in de Nederlanden  publiceerde, gaf hij het  deel over
de veertiende eeuw als titel: De eeuw van Ruusbroec. Van de weinige volkstali-
ge  auteurs  die  in  F. Sassens  De  ivijsbegeerte  der  middeleeuwen  in  de  Nederlanden
besproken  worden,  krijgt  Ruusbroec  veruit  de  meeste  pagina's.  In  aantallen
vertalingen  die  in  de  loop  der  eeuwen  van  zijn  werken  zijn  gemaakt  heeft
Ruusbroec  een  ruime  voorsprong  genomen  op  menig  auteur  uit  de  moderne
Nederlandse letterkunde.  Hij was de eerste Middelnederlandse schrijver  wiens
werk volledig werd vertaald  in het  Latijn. Eenmaal beschikbaar  in de  toenmali-
ge voertaal van kerk en wetenschap  werd Ruusbroecs  werk al tijdens  zijn leven
internationaal  verspreid. Uiteindelijk hebben  deze  Latijnse vertalingen  er  ook
toe geleid  dat  de grote kritische editie van Ruusbroecs werk nu verschijnt in de
Continuatio  mediaevalis  van  het  Corpus  christianorum, een  reeks edities  met  hoog
aanzien,  waarin  het werk van de grote christelijke auteurs  wordt uitgegeven.

Men  kan  op  grond  hiervan  gemakkelijk  constateren  dat  Jan van  Ruusbroec
een van de meer boeiende figuren uit de  Middelnederlandse cultuurgeschiede-
nis  is.  Tegelijk  kan  worden  vastgesteld  dat  zijn  werk  in  het  verleden  alleen
vanuit de theologie werkelijk grondig is bestudeerd.  Fundamentele  studies over
Ruusbroec dragen  titels  als  Kernproblemen  uit  de leer van Ruusbroec en  La »termi-

8

E.P. Bos en Geert  Wamar

nologie  essentielle»  dans  l'oeuvre  de Jan van  Ruusbroec. Wie  de  inleidingen op  de
reeds verschenen  Corpus  christianorum-edities leest, krijgt hier dan  ook vooral te
maken  met  de  indrukwekkend hoge vlucht  die  het  zeer  tekstinhoudelijke  on-
derzoek  naar  Ruusbroecs  leer  heeft  genomen. De hiermee  geboekte resultaten
hebben  nog  slechts  in  geringe mate  geleid  tot integratie van  Ruusbroecs mys-
tiek  in  de  literatuur, wetenschap  en  wijsbegeerte van  zijn  tijd,  of in  de context
van  zijn  toenmalig  publiek.

Dit heeft  de studie van  Ruusbroec en zijn  werk vanuit andere disciplines  niet
bevorderd.  Mede door  de  moderne connotaties van  mystiek lijken  Ruusbroecs
teksten voor velen - ook binnen de mediëvistiek - nog eerder een uiting van ho-
ger of boventijdelijk  inzicht dan  een categorie van  historisch onderzoek. Wat in
de studie van de Middelnederlandse letterkunde steeds meer een gewoonte is ge-
worden - het situeren van teksten in hun (literarhistorische context - blijkt voor
één van  haar belangrijkste  auteurs nog niet veel minder dan  een desideratum.
De mystiek heeft  een  belangrijke plaats in  de  letterkunde en vroomheidsge-
schiedenis van  de veertiende eeuw,  die  Ruusbroec voor  het  grootste  gedeelte
heeft  meegemaakt. De pest,  de politieke, sociale en economische onrust, oorlog,
ketterij,  de  gecorrumpeerde  moraal  in  kerk  en  klooster  zijn  gebeurtenissen
waarmee in geschiedwerken  het sombere beeld  van deze periode  wordt geves-
tigd.  Tegelijk waren  dit  zaken  waardoor  mensen  werden  aangezet  tot  bezin-
ning, religieuze vernieuwing, een diepzinnig geestelijk leven en een persoonlijke
zoektocht naar een ontmoeting met God. In de veertiende  eeuw waren  de om-
standigheden  zo  onzeker dat  er  een  gunstig  klimaat  ontstond  voor mystieke
teksten, waarin een individuele gods- en geloofsbeleving werd gethematiseerd.
Niet  alleen  waren er  auteurs  die  hierover  nadachten en  schreven;  er  bestond
ook behoefte aan  teksten die  aanwijzingen gaven  voor  een mystieke spirituali-
teit.  Zo  zijn  indrukwekkende  oeuvres  tôt  stand  gebracht  door  belangrijke
auteurs. In Duitsland: de dominicaanse  predikers  Eckhart, Tauler en Suso; in de
Nederlanden Jan van Ruusbroec.

Ruusbroec  trachtte  in  zijn  traktaten  de  mystieke  eenheidservaring  van  de
mens  met God onder woorden  te brengen, maar hij wil vooral  beschrijven  hoe
zijn lezers - volgelingen en/of gelijkgestemden  - hun spiritualiteit  moeten  ont-
wikkelen om te komen tot een zogenaamd schouwend  leven. Op dat punt vindt
in de geest de vereniging  van God en gelovige plaats -  voorzover  dat mogelijk
is op  aarde.

Ruusbroecs  werk  heeft  een  sterk  didactisch  karakter, en  is  niet  zo systema-
tisch  en  analytisch  als  dat  van  universitaire  filosofen  als Albertus  Magnus  en
Thomas van  Aquino. Ruusbroec had  dan  ook een veel minder  geleerd  publiek
dan  deze professoren  uit  de dertiende eeuw. Toch was hij niet minder  verbon-
den  met  de  toenmalige  inzichten  van  de  theologie  en  wijsbegeerte  als met  de
ontwikkelingen  in de veertiende-eeuwse vroomheidsgeschiedenis. Het  verschil
tussen enerzijds christelijke mystiek en anderzijds theologie en wijsbegeerte  was

Een  claer verlicht  man

9

in  de  middeleeuwen  minder  groot  dan  men  vanuit  een modem  begrip  van
'mystiek'  zou vermoeden.

Ruusbroec staat in een lange traditie van denken over de eenheidsbeleving. In
zijn opvatting komt de geschapen  werkelijkheid voort uit één beginsel, namelijk
God,  en  daarom  verlangt  zij van  nature  terug naar  Hem.  De  mens,  die  deel
uitmaakt  van  de geschapen  werkelijkheid,  is met  heel  zijn  kennis  en  liefde  op
God gericht. Een dergelijke eenheidsbeleving  wordt besproken door vrijwel alle
denkers  (theologen en filosofen)  in oudheid en middeleeuwen,  ook al wordt de
manier waarop  de mens zijn  weg tot de  Ene kan gaan verschillend uitgewerkt
en  zijn  er  uiteenlopende  opvattingen  over de  mate waarin  vereniging  met  het
hoogste  mogelijk is.

Door Ruusbroecs persoon  en werk zo goed  mogelijk  te plaatsen  in de context
van  de  wijsbegeerte,  de  kerk-  en  literatuurgeschiedenis van  zijn  tijd  kan  men
zicht krijgen op de  historische waarde en betekenis van  zijn  mystiek. Dat is de
belangrijkste  motivatie voor  deze  bundel. De gezichtspunten  die  vanuit  deze
benadering  worden gepresenteerd,  kunnen een impuls zijn  voor  nader  onder-
zoek. Veel van wat hierna behandeld wordt aan de hand van een nog verre van
volledige  casuïstiek  geeft  aanleiding  tot  heroverweging  van  het  heersende
Ruusbroec-beeld, bij voorbeeld  wat betreft  zijn  positie in een Middelnederland-
se proza-traditie of het belang  van  de stedelijke context voor  zijn literaire  ont-
wikkeling. Indien de voorlopige - en niet  altijd  eensluidende  - bevindingen uit
deze bundel  na voortgezet  onderzoek  getoetst  worden  aan Ruusbroecs  gehele
oeuvre zal dit  wellicht leiden tot meer fundamentele  inzichten. Het is de  hoop
van  de  redacteuren  dat Ruusbroec  op deze wijze in meer dan  een opzicht een
claer verlicht  man zal  worden.


